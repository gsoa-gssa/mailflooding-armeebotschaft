<p>Ogni Cantone ha diritto a due persone deputate in seno al Consiglio degli Stati. Le 46 persone deputate al Consiglio degli Stati hanno voce in capitolo esattamente come le 200 persone deputate al Consiglio nazionale. In estate il Consiglio degli Stati discuterà il Messaggio sull’esercito, cosa che farà a sua volta il nazionale in autunno. La commissione del Consiglio degli Stati ha ‘pre-discusso’ questo oggetto e presentato diverse proposte di emendamento che aumenterebbero il budget dell’esercito ancora di più di quanto non sia già previsto. Se il Consiglio degli Stati dovesse approvare questi emendamenti, l’oggetto arriverà nella Commissione del Consiglio nazionale e nel plenum. Per evitare che ciò accada, dobbiamo fare pressione sulle persone deputate: più tale pressione è diretta, meglio è! Vi facilitiamo il compito consentendoti di scrivere un'e-mail alle persone deputate del tuo Cantone. Abbiamo anche preparato alcuni modelli sui quali puoi basarti per scrivere un’email.</p>
<p><strong>Abbiamo fatto le seguenti richieste alla deputazione in Consiglio degli Stati:</strong></p>
<ul>
    <li>Il decreto federale sul programma d’armamento 2024 contiene i cosiddetti “crediti d’impegno” che l’esercito può spendere in futuro. Il Consiglio federale ha proposto alla CPS-S una somma di 490 Mio di Fr. Una mozione chiede che questa somma sia aumentata a 660 Mio Fr., pertanto più del doppio. Stiamo scherzando?! Chiediamo che questa mozione sia respinta e che sia soppressa e stralciata senza alcuna sostituzione.&nbsp;</li>
    <li>Nel decreto federale concernente il limite di spesa per l’esercito nel periodo 2025-2028 viene fissato il budget concreto per il prossimo quadriennio. Entro il 2028 l’esercito potrà spendere ben 25.8 Mrd di Fr. Due mozioni sono particolarmente scandalose: Il CPS-S chiede che il limite di spesa sia aumentato a 4 Mrd di Fr. (pertanto quasi il 20% del credito totale). Inoltre una minoranza chiede che questi 4 miliardi siano “compensati” nella cooperazione internazionale. La Cooperazione internazionale è una delle pietre miliare della politica estera svizzera: è la base più importante per il contributo della Svizzera alla prevenzione di guerre e crisi. Non c'è dunque da stupirsi se l'UDC intenda sopprimere questo importante compito dello Stato. Non dobbiamo permetterlo in nessun caso! Chiediamo pertanto alle persone deputate nel Consiglio degli Stati di respingere questa compensazione e anche gli altri ulteriori aumenti.</li>
</ul>
<p><i>Nessuna preoccupazione: le persone deputate in Consiglio degli Stati non riceveranno i tuoi dati di contatto: se dovessero rispondere alla tua E-mail, ti trasmetteremmo la risposta.&nbsp;</i><br>&nbsp;</p>
